<html>
<meta http-equiv="Content-Type" content="text/html; charset=utf-8" />
<head>
<title>Használati útmutató a QAnyulógus programhoz</title>
</head>
<body style="margin-left: 2em; margin-right: 2em">
<center><img src="qrc:/images/cake.png"></center>
<h1 align="center">Használati útmutató</h1>
<h2 style="background-color: #ddddf0; font-family: serif">Mi a QAnyulógus?</h2>
<p>
A QAnyulógus egy adatbáziskezelő program, ami alkalmas kazetták, CD-k
rendszerezésére és keresésére.
</p>
<h2 style="background-color: #ddddf0; font-family: serif">
Hogyan kell benne keresni?</h2>
<p>
Ha a "Keresés" mezőbe beírsz valamit, az alatta levő táblázatban csak
azok a bejegyzések maradnak, amikben szerepel a keresett szöveg. A
keresésnél <u>a kis- és nagybetű nem számít</u>. A jobb oldali lenyíló
listából lehet kiválasztani a keresés típusát.
</p>


<h2 style="background-color: #ddddf0; font-family: serif">
Hogyan kell a bejegyzéseket sorrendbe rakni?</h2>
<p>
Csak rá kell nyomni a fejlécre. Ha ellentétes irányú sorbarendezést
akarsz, akkor nyomj rá még egyszer. A felső és alsó táblázat
sorrendezése független.
</p>


<h2 style="background-color: #ddddf0; font-family: serif">
Hogyan kell az oszlopokot szélességét megváltoztatni?</h2>
<p>
A táblázat feletti fejlécek kihúzásával. Először klikkelj rá a az
oszlop tartalmát jelölő fejléc (pl. "Szerző") és a szomszédos fejléc
közti függőleges vonalra, majd az egérgombot nyomvatartva húzd el a
megfelelő irányba.
</p>


<h2 style="background-color: #ddddf0; font-family: serif">
Hogyan találom meg felül, amit alul már látok?</h2>
<p>
Az alsó táblázatban ha egy sorra kettőt klikkelsz, a felső táblázat
ugyanarra a sorra ugrik (fordítva nem igaz: a felső táblázatban a
dupla klikknek más jelentése van).
</p>


<h2 style="background-color: #ddddf0; font-family: serif">
Hogyan kell egy bejegyzést megváltoztatni?</h2>
<p>
Klikkelj kettőt arra a rubrikára, amit meg akarsz változtatni, és
módosítsd a benne levő szöveget. Ha ezek után returnt vagy tabulátort
nyomsz, a módosítás véglegesítődik. Ha egymás után több rubrikát is
meg szeretnél változtatni (pl. egy sornak a különböző oszlopait), akkor
érdemes a tabulátort használni, mert ez egyben bele is lép a következő
elembe és így rögtön lehet azt is módosítani.
</p>

<h2 style="background-color: #ddddf0; font-family: serif">
Hogyan kell bejegyzéseket hozzáadni, törölni?</h2>
<p>
Az "Új sor" gombra kattintva egy új sor kerül a táblázat tetejére. Ahogy
ezt kitöltöd, az elem automatikusan az aktuális rendezés szerinti
helyére megy. Törölni a "Sor törlése" gombbal lehet, ez az éppen
kiválasztott sort törli.
</p>


<h2 style="background-color: #ddddf0; font-family: serif">
Hogyan kell nyomtatni?</h2>
<p>
Ha ráklikkelsz a "Nyomtatás" gombra, a program kinyomtatja <u>az alsó
táblázat tartalmát</u>. Így ki tudod nyomtatni az adatbázis egy adott
részét is, nem csak az egészet. A nyomtatott verzióban a bejegyzések
sorrendjének és az oszlopok szélességének meghatározása szintén az
alsó táblázatot veszi alapul.
</p>


<h2 style="background-color: #ddddf0; font-family: serif">
Hogyan lehet új táblázatot készíteni?</h2>
<p>
Egy szövegszerkesztőben csinálj egy sima szövegfájlt, aminek egy sora
van, benne a *-gal elválasztott fejlécekkel, pl.:
</p>
<center><tt>Cím*Eredeti cím*Rendező*Színészek*Év*Hely</tt></center>
<p>
Ennek a fájlnak adjál <tt>.anyu</tt> kiterjesztést, és már meg is
tudod nyitni ezzel a programmal.
</p>


<h2 style="background-color: #ddddf0; font-family: serif">
Egyéb kérdések</h2>
<p>
A programhoz természetesen technikai támogatás is tartozik: bármilyen
probléma esetén nyugodtan kérdezz engem :)
</p>
<p align="right">Peti, 2008. március 24.</p>
</body>
</html>
